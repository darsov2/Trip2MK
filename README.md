# Trip2MK
Домашна работа по Дизајн и архитектура на софтвер - Имплементација за веб апликација за мапирање на културно-историското наследство на Македонија
## Членови на тимот
- Давид Арсов (211012)
- Владимир Грнчаровски (211028)
- Сандра Георгиев (211033)
- Мила Крстева (211158)
- Игор Гошев (211255)
## Опис на проектот
Целта на нашата апликација е да ги прикажеме сите културно-историски наследства во Македонија и да го олесниме нивното „откривање“ од страна на туристите. Културно-историското наследство во Македонија претставува богатство од археолошки, историски и културни атрибути кои го одразуваат богатото минато на оваа регија. Стотици антички, средновековни и модерни објекти, како цркви, манастири, археолошки наоѓалишта, музеи, се дел од ова наследство. Нашата апликација, користејќи отворени податоци од OpenStreetMap ќе ги мапира културно-историските споменици од интерес. Една од функционланостите ќе биде креирање на дневни планови за селектиран град/регион, каде што покрај самите знаменитости кои треба да се посетат ќе бидат излистани и насоки, односно најефикасен начин за стигнување од една до друга дестинација. Дополнително, ќе биде достапна опција за организирање дневни излети, каде што на корисникот ќе му бидат предложени точки од интерес на избрано растојание кои се наоѓаат во други градови. Пристапот до овие делови ќе биде едноставен, преку интерактивна карта на Македонија каде што со избор на регионот ќе бидат излистани точките од интерес кои се наоѓаат таму и кои ќе може да се селектираат за додавање во планот. Сите достапни знаменитости ќе бидат прикажани на мапа, каде што ќе може да се селектира соодветен маркер и да се добијат подетални информации за изборот. За сите посетени знаменитости, корисникот ќе може да даде свој коментар и оценка, како и да прикачи свои фотографии. Преку посебна форма, ќе може да се даваат сугестии и известувања за евентуални грешки до креаторите. 
